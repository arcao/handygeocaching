#summary Zjednodušený popis nastavení HG v telefonu
#labels Featured

= Nastavení Handy Geocachingu (dále jen HG) =

== Obecné ==
Zde se nachází základní nastavení nastavení aplikace.

_Přihlašovací údaje na geocaching.com:_
 * Jméno - uživatelské jméno na stránkách Geocaching.com (*neplést s Geocaching.cz*) 
 * Heslo - heslo

_Nejbližší keše:_
  Nastavení filtru pro hledání keší. Filtr se aplikuje na straně serveru a to tak, že nejprve dojde k hledání keší a až pak se výsledek hledání filtruje. A protože se filtruje jen první nalezená stránka s kešmi (z historických důvodů), tak je možné, že po vyfiltrování to vrátí prázdný seznam. Z toho vyplívá, že při filtrování se neberou v úvahu nálezy přidané do Field notes a nezalogované na GC.com.

_Počet keší:_
  Počet maximálně vrácených keší po aplikaci filtru. Maximum je 20.

_Potvrzovat dialogy:_
  Ano pro potvrzování dialogů např. při přidání keše, uložení změn waypointu, atd.
  Ne pro automatické zavření dialogu po 800 ms.

_Frekvence blikání:_
  S určitou hodnotou lze na některých telefonech zařídit permanentní rozsvícení displaye. Ale neptejte se jak.

== GPS ==
Nastavení (zatím) interní GPS. Později snad kompletního nastavení spojení (typu) GPS.

_Typ Interní GPS:_
 * Obecný - Základní doporučené nastavení, mělo by fungovat s většinou interních GPS
 * Obecný, 1s aktualizace - To samé jako první volba, ale s vynucenou aktualizací polohy po 1 sekundě
 * Samsung SGH-i5x0 - Volba pro Samsung SGH-i5x0, který nepodporuje získávání informací o kompasu, výšce a rychlosti. 
 * BlackBerry - Doporučené nastavení interní GPS pro zařízení BlackBerry.

== Field Notes ==
Nastavení kolem Field Notes a jejich odesílání na stránky Geocaching.com.

_Obecné:_
 * Inkrementální Field Notes - Stránka [http://www.geocaching.com/my/fieldnotes.aspx Geocaching.com - Field notes] bude akceptovat jen nové ještě neodeslané Field notes namísto všech.   
 * Ikonky ve Field notes - Zapne zobrazování informačních ikon v seznamu Field notes, jinak použije textové označení (pro malé displaye / chyby v telefonu, kdy odsazení ikonky a textu je příliš velké)
 * Nejprve název keše - Zobrazuje nejprve název keše a až pak jeho GC kód, jinak obráceně.
 * Zalamovat text - Umožní dvojřádkové zobrazení popisu Field notes namísto jednořádkového. 

== Kompas ==
Ponecháno zatím z historického důvodu, doporučuji nepoužívat, resp. nastavit volbu _Použít interní kompas_ na *Ne*.

Původní myšlenka bylo umožnit používání vestavěných magnetických kompasů v telefonech pro navigaci ke keši (jako kompas namísto toho kompasu z GPS), což by umožnilo určení ještě přesnějšího směru ke keši pouhým natočením telefonu. Bohužel situace je jiná:

  _Tak jsem prolezl různé materiály kolem vestavěného magnetického kompasu v Nokia telefonech S60 a věc se má tak, že je to pěkně na ho`***`. A to doslovně. Nejen, že je potřeba dopředu udělat kalibrace pomocí Nokiáckých map, ale je nutné mít Nokiácké mapy spuštěny společně s HG, aby to fungovalo (Kalibraci je nutné provést při každém spuštění Nokiáckých map - lze ji udělat do 3 sekund - viz google). A kromě toho v implementaci toho API na získávání dat z kompasu je chyba, která cca do minuty shodí HG na nedostatek paměti. Takže to je tak ke stavu použití vestavěného kompasu v Nokia telefonech. Zatím sem tam možnost povolit kompas nechal, ale nedoporučuji používat._

_Magnetická deklinace:_
  Určuje odchylku ve stupních magnetického severu od pravého severu (tuto odchylku je nutné přičíst k magnetickému severu, aby jsme dostali pravý sever). Hodnota se liší pro různou polohu na zemi. Příslušnou odchylku lze nalézt na [http://www.magnetic-declination.com/ této stránce]. Pro českou republiku je přibližná hodnota cca 3 stupně.

== Go4Cache.com ==
Go4Cache slouží ke sdílení polohy mezi kačery a zobrazení polohy kačerů na [http://go4cache.com/ mapě]. Více o této službě se dozvíte na http://go4cache.com/about/. Na stránky Go4Cache není potřeba se registrovat, jediné co je potřeba je mít vyplněný přihlašovací údaje na geocaching.com (stačí jméno) v  HG Nastavení->Obecné a povolit službu.  

Aktuální poloha je odeslána jednou za 5 minut. Při navigaci na keš se posílá její GC kód, u waypointu jeho název.

_Sdílet polohu:_
  Ano, pro zasílání polohy. Výchozí nastavení je Ne (ne všichni to chtějí používat).